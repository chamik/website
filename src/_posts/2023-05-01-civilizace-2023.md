---
layout: page
title: Civilizace 2023
description: Writeup z noční šifrovací hry v Praze Civilizace 2023
image: /assets/images/thumbnails/civilizace-2023.png
tags: writeup
featured: true
---

# Civilizace 2023

Stejně jako minulý rok jsme se s [partou přátel](https://0d9e.tech/){:target="_blank"} rozhodli zúčastnit noční šifrovací hry Civilizace. S flashbacky na minulý ročník jsme se každý s dvěma vrstvami oblečení navíc sešli v Bageterii nedaleko startu a po obědě za sledování F1 se pustili do [první šifry](https://www.civilizacehra.cz/civilizace2023.php?page=sifry&sifra=1){:target="_blank"}. Binárku vidíme hned. Zkoušíme hledat nějakou pravidelnost v záměně číslic za jedničky -- selháváme. Regexem zkoušíme najít všechna slova začínající na "KO", Matěj přijde na trik a já se plácám do čela, "první dvě pismena tajenky nemůžeme zakódovat", jasně...

| Doba přesunu | Nápovědy | Doba řešení |
|--------------|----------|-------------|
| -            | 0        | 1h 19m      |

<div class="flex flex-col md:flex-row">
    <img src="/assets/images/civilizace-2023/bageterie.jpg" class="mx-auto md:max-w-md max-w-xs"/>
</div>

Dojdeme na stanoviště [druhé šifry](https://www.civilizacehra.cz/civilizace2023.php?page=sifry&sifra=2){:target="_blank"}, kde obdivujeme dětské hřiště (všichni programátoři mají *rádi vlaky*). Otvíráme obálku s nápisem SEX a vtipům hodným základního stupně necháváme volný průchod. Triku se symboly pohlaví si všímám hned, brzy i slovních rodů a šifra je rychle pokořena. Na stanovišti nás zdržuje jen fakt, že jsme se dlouho neviděli a rozhovor plyne; několikrát nahlas zmiňujeme slovo BOMBA (tajemný energetický nápoj připravený Honzou. Moc nám toho o něm neřekl, jen to, že by měl být použit jen v případu nouze). Faktu, že sedíme hned před budovou ministerstva obrany, si všímáme až posléze a jsme rádi, že je víkend.

| Doba přesunu | Nápovědy | Doba řešení |
|--------------|----------|-------------|
| 16m          | 0        | 33m         |

<div class="flex flex-col md:flex-row">
    <img src="/assets/images/civilizace-2023/sex.jpg" class="mx-auto md:max-w-md max-w-xs"/>
</div>

Po cestě k [třetí šifře](https://www.civilizacehra.cz/civilizace2023.php?page=sifry&sifra=3){:target="_blank"} udýchaně obdivujeme výhled na širokou Prahu a na stanovišti máváme přátelům z KSP. První nápad nás neúspěšně vede k letošnímu artefaktu, mapě; chvíli se snažíme spojit názvy ulic s pojmy v tabulce. Bereme první nápovědu. Hledáme podstatná jména s danými parametry. Prokop otevírá ChatGPT a ptá se na "hnědou pochutinu na patnáct písmen"; poprvé slyšíme o slovu *čokoládovníček*. To také bohužel nikam nevede, tak zavzpomínáme na Dominika z minulého ročníku a voláme Lence. Identifikujeme se jako "ten divný znak na konci seznamu" a jsme navedeni na přídavná jména. Kousek.

| Doba přesunu | Nápovědy | Doba řešení |
|--------------|----------|-------------|
| 18m          | 2        | 1h 17m      |

<div class="flex flex-col md:flex-row">
    <img src="/assets/images/civilizace-2023/marian-view.jpg" class="mx-auto md:max-w-md max-w-xs object-scale-down p-2"/>
    <img src="/assets/images/civilizace-2023/cokoladovnicek.jpg" class="mx-auto md:max-w-md max-w-xs object-scale-down p-2"/>
</div>

Na [čtvrté šifře](https://www.civilizacehra.cz/civilizace2023.php?page=sifry&sifra=4){:target="_blank"} s Prokopem radostně zajásáme, první šachová šifra. První nápady opět vedou k mapě. Po chvíli zkoušení uvažujeme, zdali mapa není jenom troll od orgů a ve skutečnosti k ničemu není. Bereme nápovědu, číslujeme pěšce a zkoušíme sedmičkovou abecedu. Něco z toho vypadne, ale ne dost. Naše programátorské mozky jsou přesvědčené, že zpětně průběh hry zjistit nelze, protože možností musí být astronomicky mnoho, tak zase voláme Lence; ta nám řekne, že je partie vytvořená tak, aby to bylo co nejjednodušší. Než si s Prokopem stihneme připravit šachovnici, má už Matěj vyřešeno.

| Doba přesunu | Nápovědy | Doba řešení |
|--------------|----------|-------------|
| 24m          | 2        | 1h 21m      |

<div class="flex flex-col md:flex-row">
    <img src="/assets/images/civilizace-2023/sacrifice-the-rook.jpg" class="mx-auto md:max-w-md max-w-xs"/>
</div>

Při cestě na [pátou šifru](https://www.civilizacehra.cz/civilizace2023.php?page=sifry&sifra=5){:target="_blank"} litujeme týmy s kočárky a máváme týmům rozesetým kolem silnice. Posadíme se a už za tmy sledujeme několik světelných bodů na cestě, kde jsme před chvílí šli my. Zhrozíme se obrázků. Navrhnu očíslování červů a sám si dávám pauzu na večeři. Honza přijde na trik s větvemi a šifra je do deseti minut vyřešena. Jsem naštvaný, protože jsem nestihl ani dojíst.

| Doba přesunu | Nápovědy | Doba řešení |
|--------------|----------|-------------|
| 25m          | 0        | 13m         |

Cestou k [šesté šifře](https://www.civilizacehra.cz/civilizace2023.php?page=sifry&sifra=6){:target="_blank"} si libujeme, že by to takhle mohlo jít i dál. Posadíme se pod lampou a mě napadá zkusit použít naši trasu doplněnou do mapy; to zatím nefunguje, ale dělám si mentální poznámku. Počítáme písmenka a nacházíme HESLO. Zkouším s koněm skákat z jednoho písmene HESLa na druhé, ale to nefunguje. Bereme nápovědu, zkoušíme číst po nakloněných řádcích a dělit na jednotlivé tabulky. Honza vytahuje deky a župan. Po volání přírody povídám špatný vtip o čůrání a až po nepříjemně dlouhé chvíli mi dojde, že sedím u špatného týmu (po této otřesné zkušenosti jsem se na řešení šifry nemohl moc soustředit). Telefonická podpora napoví abecedu a po chvíli luštění a zastávce na zázvorovici pokračujeme dál.

| Doba přesunu | Nápovědy | Doba řešení |
|--------------|----------|-------------|
| 29m          | 2        | 1h 28m      |

<div class="flex flex-col md:flex-row">
    <img src="/assets/images/civilizace-2023/horsie.jpg" class="mx-auto md:max-w-md max-w-xs"/>
</div>

Na [sedmém stanovišti](https://www.civilizacehra.cz/civilizace2023.php?page=sifry&sifra=7){:target="_blank"} s několika dalšími týmy zíráme do koruny stromu. Matěj na třetí pokus název uhodne -- prý jen náhodně tipoval. Braille vyřešíme hned a zbytek šifry rychle následuje. Souhlasíme s řešením HLAD.

| Doba přesunu | Nápovědy | Doba řešení |
|--------------|----------|-------------|
| 23m          | 0        | 15m         |

<div class="flex flex-col md:flex-row">
    <img src="/assets/images/civilizace-2023/demon-eyes.jpg" class="mx-auto md:max-w-md max-w-xs"/>
</div>

[Osmá šifra](https://www.civilizacehra.cz/civilizace2023.php?page=sifry&sifra=8){:target="_blank"} je asi má nejoblíbenější. Oceníme symbol startu a doplníme dvojjazyčná slova. Marian přijde s nápadem směrů v tabulce písmen a pokročíme. Chvíli si nevíme rady s písmenkem T a pouze překládáme, ale jsme motivovaní nevzít si nápovědu a díky blízkosti písmen L a O na to nakonec přicházíme sami. Únava už je znát, ale nadšení a fakt, že jsme za polovinou, nás vzpruží.

| Doba přesunu | Nápovědy | Doba řešení |
|--------------|----------|-------------|
| 23m          | 0        | 1h 24m      |

U [deváté šifry](https://www.civilizacehra.cz/civilizace2023.php?page=sifry&sifra=9){:target="_blank"} přicházíme s nápadem sudoku poměrně rychle. Nejsme si však jistí, tak bereme nápovědu. Ta nás utvrdí a Matěj začne řešit. Po chvíli zjišťuje, že to není moc zábava, tak navrhuji, ať napíšeme program, který to vyřeší za nás. Prokop vytáhne notebook a chvíli neúspěšně instalujeme `pulp`. Honza vytáhne svůj a po chvíli debugování podobného rázu se pouštíme do programování (zdroj programu [zde](https://gist.github.com/chamik/7f851efb5e740ca7793c0d3eeaf0d6b0){:target="_blank"}). Výsledek zadáváme do online sudoku solveru a šifru brzy dokončíme. Tohle stanoviště jsme mohli opustit mnohem dřív, kdybychom se tolik nehádali o distribucích Linuxu a terminálových editorech. 

| Doba přesunu | Nápovědy | Doba řešení |
|--------------|----------|-------------|
| 30m          | 1        | 1h 10m      |

<div class="flex flex-col md:flex-row">
    <img src="/assets/images/civilizace-2023/coding-9.jpg" class="mx-auto md:max-w-md max-w-xs object-scale-down p-2"/>
    <img src="/assets/images/civilizace-2023/fast-as-fuck-boi.jpg" class="mx-auto md:max-w-md max-w-xs object-scale-down p-2"/>
</div>

Euforie z vyřešení předchozí šifry pomocí počítače nás poněkud unavila, takže jsme si nejspíš podvědomě vzali inspiraci od jiného týmu (viz fotka) a na [desáté šifře](https://www.civilizacehra.cz/civilizace2023.php?page=sifry&sifra=10){:target="_blank"} se zasekli. Po chvíli bezcílného otáčení papíru bereme nápovědu. Ta nás trochu zmate a snažíme se do mřížky doplnit vybarvené čtverce 2x2 tak, aby se správně překrývaly. Ochutnávám BOMBU a trochu se bojím o své srdce. Říkáme si, že se Lence po nás určitě musí stýskat a tak voláme. Trik nám dojde a tak Marianovi kradu papír a vesele si vybarvuju. Prokop vidí letadýlko jako první.

| Doba přesunu | Nápovědy | Doba řešení |
|--------------|----------|-------------|
| 20m          | 2        | 59m         |

<div class="flex flex-col md:flex-row">
    <img src="/assets/images/civilizace-2023/hobos.jpg" class="mx-auto md:max-w-md max-w-xs"/>
</div>

První textová šifra na [jedenáctém stanovišti](https://www.civilizacehra.cz/civilizace2023.php?page=sifry&sifra=11){:target="_blank"} nás trochu zarazí. Já prožívám svoji ranní krizi, takže si lehnu na batoh a usínaje jenom poslouchám. Nápovědu si bereme poněkud rychle a neúspěšně se snaží(me) přepsat text do binárky a něco z toho vykoukat. Po telefonické nápovědě ještě chvíli tápeme se zdvojenými bity, ale Matěj na to brzy přijde a pokračujeme dál.

| Doba přesunu | Nápovědy | Doba řešení |
|--------------|----------|-------------|
| 35m          | 2        | 1h 5m       |

Z druhé šachové šifry na [dvanáctém stanovišti](https://www.civilizacehra.cz/civilizace2023.php?page=sifry&sifra=12){:target="_blank"} jsme s Prokopem tolik nadšení nebyli, protože jsme spíš usínali. Marian s Matějem se statečně ujali řešení a při obdivování scenérie během ranní zlaté hodinky potom, co Marian s první nápovědou "nějak vyhaluzil" správné očíslování diagonál, jsme se mohli posunout dál. 

| Doba přesunu | Nápovědy | Doba řešení |
|--------------|----------|-------------|
| 23m          | 1        | 58m         |

<div class="flex flex-col md:flex-row">
    <img src="/assets/images/civilizace-2023/prokop-sleeping.jpg" class="mx-auto md:max-w-md max-w-xs"/>
</div>

Díky poměrně směrodatné nápovědě u [třinácté šifry](https://www.civilizacehra.cz/civilizace2023.php?page=sifry&sifra=13){:target="_blank"}, kterou jsme si po chvíli tápání vzali docela bez okolků, jsme se z dvou konců pustili do řešení a měli rychle hotovo. 

| Doba přesunu | Nápovědy | Doba řešení |
|--------------|----------|-------------|
| 11m          | 1        | 37m         |

Na [čtrnácté šifře](https://www.civilizacehra.cz/civilizace2023.php?page=sifry&sifra=14){:target="_blank"} si kvůli časovému presu bereme nápovědu taky prakticky hned. S Marianem rychle číslujeme zatáčky a substituci vyřešíme jen o chvíli dřív než zbytek týmu.

| Doba přesunu | Nápovědy | Doba řešení |
|--------------|----------|-------------|
| 21m          | 1        | 25m         |

Na [patnácté šifře](https://www.civilizacehra.cz/civilizace2023.php?page=sifry&sifra=15){:target="_blank"} si hned všímáme trojic semaforů, bohužel však nesprávně spojujeme barvy a vychází blbosti. Po pár slepých výstřelech na websystém bereme nápovědu. Ta moc nepomáhá, tak zkoušíme dál. S 45 minutami do konce trochu sklesle a naposled voláme; jak jsme čekali, byli jsme kousek od řešení. 

| Doba přesunu | Nápovědy | Doba řešení |
|--------------|----------|-------------|
| 17m          | 2        | 39m         |

S popoháněním od Mariana docházíme na [poslední stanoviště](https://www.civilizacehra.cz/civilizace2023.php?page=sifry&sifra=16){:target="_blank"} tak akorát včas. Mentální poznámka od šesté šifry se vyplatí a rychle doplňujeme trasu. Chvíli tápeme nad nedokončenou tajenkou, ale Matěj rychle doplní zbytek trasy a poslední heslo zadáváme s patnácti minutami k dobru. Hurá!

| Doba přesunu | Nápovědy | Doba řešení |
|--------------|----------|-------------|
| 15m          | 0        | 15m         |

<div class="flex flex-col md:flex-row">
    <img src="/assets/images/civilizace-2023/yay.jpg" class="mx-auto md:max-w-md max-w-xs"/>
</div>

Den zakončíme oslavným jídlem, pivem a partií šachů s Prokopem (první hru potupně přicházím o koníka a prohrávám, druhou vyhrávám na čas). Cestou autobusem domů skoro zaspím zastávku a doma padám do postele; usínám na čtrnáct hodin.

Děkujeme orgům za skvělý (a bohužel poslední) ročník Civilizace. Snad se zase sejdeme na nějaké jiné šifrovací hře.

[Tým **ඞ**](https://0d9e.tech/)