---
layout: page
title: Zlaté nitě
description: Zhluboka se nadechla. Oči měla otevřené, ale to, co viděla, nebyl náš svět. Byla to magie.
tags: story magic

image: /assets/images/golden-strings/1.png
source: "'Duddo Five Stones' od u/nolanmicron"
source_url: https://www.reddit.com/r/Heavymind/comments/sbj4n2/bonded_me/

locale: cs
---

## Zlaté nitě

Zhluboka se nadechla. Vítr jí vískal ve vlasech a přinášel sebou vůni čerstvě opadaného listí. Nasávala atmosféru kolem jako žíznivá houba. Připadalo jí, že tu nebyla celé roky, i když to doopravdy mohly být tak dva týdny. 

Z ramen se jí zhoupla šedozelená taška z pytloviny a se zarachocením dopadla na travnatou zem, zhruba doprostřed kruhu ze sedmi velkých vztyčených balvanů. Kruh se nacházel na malé mýtince, asi dvacet minut cesty od těch nejodlehlejších domů vesnice. Od severu ho kryl malý zalesněný sráz, odkud se ještě pořád ozývalo živelné štěbetání ptáků v listnáčích. Kromě toho a padajícího listoví však bylo v lese ticho.

Zula si boty a rozběhla se kolem kruhu, dotýkajíc se obvodu z kamenů. Každý z nich stál o trochu jinak výš, než ona. Nikdo z vesnice už si nepamatoval, jak dlouho je tam mech obrůstá, tak byly staré, každý z nich měl ale své jméno. Ten, u kterého stála teď, *Nym*, byl z kruhu zdaleka nejmohutnější a přímil se naproti lesu; strážil rovnováhu nejen v něm, ale i v řece za ním.

Přešla zpátky doprostřed kruhu a v jejím normálně lehkém kroku bylo poznat, že je napjatá očekáváním. Klekla si na zem ke své brašně a začala z něj vyndavat potřeby. Několik vonných svící a podivně tvarovanou dřevěnou píšťalu, která svým tvarem spíš připomínala zavinutce. Na dně zůstal kapesní nůž v koženém pouzdře a malá kniha, taky v kůži. Všechno delikátně poskládala vedle sebe na zem, přičemž si nemohla pomoct a trochu se usmát. Otočila se k pomalu zapadajícímu slunci a napřáhla před sebe ruku. Napřímila dva prsty a nastavila je tak, aby byly vodorovně zarovnané mezi balvanem na západu, *Agis*, a sluncem na obloze -- bylo asi půl prstu nad; znamenaje asi dvacet minut, než bude moct začít a něco málo přes hodinu, než zapadne úplně. Přišla moc brzo, což si uvědomovala, ale její netrpělivost jí doma nedala pokoj.

*"Doma"*, zopakovala si pro sebe potichu. Doma si připadala kdekoliv jinde, než v tom domě. Potom, co jí zemřely rodiče, jí nezbyl nikdo. Ve vesnici byla zdaleka nejmladší; věkem jí nejblíž byla macecha, (druhá) manželka místního starosty. Nemohla mít děti, tak jí nejspíš viděla jako určitou náhradu, ale i přes tu všechnu snahu si k sobě cestu hledaly těžko, zejména kvůli jejímu adoptivnímu otci, který byl ochotný se jí ujmout jen kvůli pozemkům. Jediné, o co se kdy doopravdy *staral*, byla hladina pálenky v jeho umaštěné sklence každý večer v místním hostinci. Po rodičích jí kromě pár nejasných vzpomínek zbyla jen ta knížka.

Našla jí, úplnou náhodou, když jí bylo 17. Opilá se večer vloupala do starostova domu a opřela se o poličku, která se pod její vahou uvolnila. Když se poněkud nemotorně pokoušela knihy narovnat zpět, uvědomila si, že tuhle nikdy neviděla. Tak si ji vzala a na zbytek věcí na podlaze zapomněla. Další den s bolestí hlavy nervózně čekala na drby o vloupání, kárání otčíma, nebo třeba organizované pátrání; až potom jí došlo, že se podobným způsobem rozpadá každý dům co zná. Ani po té zmizelé knize se nikdo neptal (až potom jí došlo, že většina lidí ve vesnici pravděpodobně dobrovolně nikdy žádnou knihu nepřečetla).

